<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <title>Coffe site</title>
    <link rel="stylesheet" href="../styles/style.css">
  </head>
  <body>
    <div class="container">
      <h1>Historia</h1>
      <h2 id="odkrycie-kawy">Odkrycie kawy</h2>

      <p>
        Kawowca wykorzystywane były w Etiopii już w I tysiącleciu p.n.e.
        Spożywano je gotowane z dodatkiem masła i soli, lecz nie uprawiano,
        tylko zbierano ze stanowisk naturalnych. Prawdopodobnie kawę odkrył lud
        Oromo, zamieszkujący etiopski region Kaffa
        <a class="source" href="zrodla.html#przypis_1">[1]</a>. Przypuszczalnie w XIII lub XIV wieku przywiezione zostały przez kupców
        arabskich do Jemenu, który do dziś dostarcza najdroższą kawę.
        Prawdopodobnie tam opracowano metodę preparowania nasion przez prażenie
        i wytwarzanie z nich napoju, który Beduini rozpowszechnili w całej
        Arabii. Z odkryciem kawy wiążą się dwie legendy. Pierwsza przypisuje
        związane z tym zasługi sufiemu Shaikh ash-Shadhilemu. Miał on w czasie
        swojej wędrówki po Afryce przypadkiem natrafić na stado wyjątkowo
        pobudzonych kóz. Z ciekawości spróbował zjadanych przez nie owoców,
        poznając ich niezwykły wpływ na organizm człowieka. Druga, bardzo
        podobna historia jako odkrywcę podaje etiopskiego pasterza o imieniu
        Kaldi.
      </p>

      <h2 id="nowa-uzywka-na-bliskim-wschodzie">
        Nowa używka na Bliskim Wschodzie
      </h2>

      <p>
        Już w końcu XV wieku położony na południowym krańcu Morza Czerwonego
        arabski port Al-Mucha (bardziej znany jako Mokka) był dużym ośrodkiem
        handlu ziarnami rośliny zwanej kohwet. Wraz z ekspansją arabską zwyczaj
        picia kawy rozpowszechnił się na całym Bliskim Wschodzie. Początkowo
        budził on wiele nieufności, czy wręcz niechęci. Spożycie kawy zostało
        zabronione w Mekce w roku 1511, a w Kairze w 1532. Wobec szybkiego
        wzrostu popularności napoju zakazy wkrótce zniesiono. W 1554 w Stambule
        otwarto pierwszą kawiarnię. O ile w Arabii kontrowersje wokół nowej
        używki szybko zanikły, o tyle nad Bosforem jej kariera rozwijała się
        znacznie wolniej. Pobudzające właściwości palonych ziaren bywały
        obiektem krytyki religijnych ortodoksów, a pierwsze kawiarnie stawały
        się nieraz forami burzliwych dyskusji, co niepokoiło sułtanów.
        Restrykcje ustały u schyłku XVI wieku. Zarazem Imperium Osmańskie jako
        pośrednik w handlu stało się mocarstwem kawowym.
      </p>

      <h2 id="kawa-w-europie-i-ameryce">Kawa w Europie i Ameryce</h2>

      <p>
        Jako pierwszy Europejczyk kawę opisał niemiecki botanik i podróżnik
        Leonard Rauwolf. W 1573 roku rozpoczął on trzyletnią podróż po Bliskim
        Wschodzie. Celem eskapady było odkrycie nowych ziół i lekarstw dla
        kompanii kupieckiej jego szwagra, Melchiora Manlicha. Rauwolf powrócił z
        wieloma cennymi towarami, jak również obfitymi zapiskami dotyczącymi
        tureckich zwyczajów. Na temat kawy wyraził się w następujący sposób:
      </p>

      <p>
        Bardzo dobry napój zwany przez nich „Chaube”, który jest niemal tak
        czarny jak inkaust i bardzo dobry na dolegliwości, szczególnie
        żołądkowe. Spożywają go oni o poranku, w otwartych miejscach, przed
        wszystkimi i bez najmniejszej oznaki strachu czy ostrożności. Napój
        popijają małymi łyczkami, tak ciepły jak to tylko możliwe, z glinianych
        i porcelanowych kubków.
      </p>

      <p>
        Duże znaczenie dla rozpowszechnienia wiedzy o używce miały również
        zapiski włoskiego botanika i lekarza Prospera d’Alpino. Towarzyszył on
        weneckiemu poselstwu do Egiptu i po powrocie opisał lecznicze działanie
        kawy. Prawdopodobnie to dzięki niemu nazwa „caffè” przeniknęła do
        większości języków zachodniej Europy (ang. coffee, fr. café).
      </p>

      <p>
        Trudno określić dokładnie kiedy kawa po raz pierwszy trafiła do Europy.
        W oparciu o zapiski Leonarda Rauwulfa z 1583 roku można stwierdzić, że
        stała się ona dostępna jeszcze w XVI wieku. Jej import był zasługą dwóch
        kompanii wschodnioindyjskich: brytyjskiej i holenderskiej. Pierwszą
        kawiarnię w Anglii otwarto w Oksfordzie w roku 1650. Należała ona do
        osmańskiego Żyda imieniem Jakub (ang. Jacob lub Jacobs). W Londynie
        podobny przybytek rozpoczął działalność dwa lata później przy alei
        świętego Michała.
      </p>

      <p>
        Na kontynencie kawa rozpowszechniła się ze sporym opóźnieniem. Pierwszy
        raz sprowadzono ją do Francji prawdopodobnie dopiero w roku 1644. W 1669
        roku napój poznały elity paryskie na przyjęciu wydanym przez posła
        osmańskiego Mustafę Paszę. Pierwszy kafehaus w stolicy kraju otwarto w
        1671 roku. W tym czasie w Anglii działało już ponad 3000 kawiarni. Napój
        zyskiwał także rosnącą popularność za oceanem. W roku 1670 rozpoczęła
        działalność pierwsza kawiarnia w Bostonie.
      </p>

      <p>
        Po zwycięstwie pod Wiedniem (1683) Jerzy Franciszek Kulczycki założył
        pierwszy kafehaus w stolicy Austrii. Legenda mówi, że zrobił to
        korzystając z zapasów kawy porzuconych przez uciekających Turków.
        Następnie pomógł on spopularyzować zwyczaj dodawania do napoju cukru i
        mleka. Do niedawna w Wiedniu istniała tradycja wywieszania portretu
        Kulczyckiego (niem. Kolschitzky) w oknach kawiarni. Ostatnio mówi się,
        że pierwszym właścicielem kawiarni w Imperium Habsburgów był jednak
        Ormianin Johannes Diodato
        <a class="source" href="zrodla.html#przypis_2">[2]</a>.
      </p>

      <p>
        Pierwszą kawiarnią w Salzburgu była istniejąca do dziś Café Tomaselli.
        Kawiarnia ta jest najstarszą do dziś istniejącą kawiarnią Europy
        Zachodniej. Bywali w niej: Wolfgang Amadeus Mozart, Michael Haydn, Hugo
        von Hofmannsthal i Max Reinhardt.
      </p>

      <p>
        Nowa używka budziła na starym kontynencie wiele kontrowersji. Była
        produktem pochodzenia arabskiego, niektórzy widzieli więc w niej dzieło
        szatana. Na początku XVII wieku na temat kawy wypowiedział się sam
        papież Klemens VIII, za którego przyzwoleniem napój ten wkroczył do
        świata chrześcijańskiego. W XVII i XVIII w. wielkie potęgi kolonialne
        rozpoczęły uprawę kawowca w swoich koloniach. Holandia w 1658 roku
        założyła pierwsze plantacje na Cejlonie. Następnie rozszerzyła uprawę na
        Jawę, z której rozprzestrzeniła się ona na cały Archipelag Sundajski.
        Francja pierwsze plantacje założyła na Martynice. Wkrótce uprawę kawy
        rozpoczęto również w Gujanie Francuskiej.
      </p>

      <p>
        W roku 1719 Portugalczycy wykradli z Gujany sadzonki i założyli pierwsze
        plantacje w Brazylii. Dzięki nim do roku 1800 kawa zmieniła się z używki
        dla elit w ogólnodostępny napój dla każdego. Przez cały wiek XIX i
        pierwsze dekady XX wieku Brazylia pozostawała głównym producentem i
        niemal monopolistą na rynku kawy. Dopiero w kolejnych latach polityka
        utrzymywania wysokich cen otworzyła drzwi dla kolejnych państw:
        Kolumbii, Gwatemali i Indonezji.
      </p>

      <h2 id="pod-koniec-xix-wieku-wieden-posiada-ponad-1200-kawiarni">
        Pod koniec XIX wieku Wiedeń posiadał ponad 1200 kawiarni.
      </h2>

      <p>
        Obecnie kawa jest jednym z najpopularniejszych na świecie napojów.
        Wypija jej się około 400 mld filiżanek rocznie.
      </p>

      <h2 id="kawa-w-polsce">Kawa w Polsce</h2>

      <p>
        Do Polski kawa dotarła pod koniec XVII wieku z południa, od panujących
        nad Mołdawią Turków. Wiadomo, że jej miłośnikami byli Jan III Sobieski
        oraz Bohdan Chmielnicki
        <a class="source" href="zrodla.html#przypis_3">[3]</a>
        , powszechnie jednak nowy napój uznawano za niesmaczny, a nawet
        szkodliwy. Potępiali go m.in. Wacław Potocki i Jan Andrzej Morsztyn.
        Kawa zyskała większą popularność dopiero na przełomie XVII i XVIII
        wieku. Najpierw moda na jej spożycie ogarnęła Gdańsk, gdzie powstały
        pierwsze kawiarnie zwane kafehausami. Następnie rozpowszechniła się na
        resztę kraju. Już na początku XVIII wieku znalazła się w podręcznikach
        medycznych jako specyfik na schorzenia przewodu pokarmowego. Początkowo
        kawa była napojem elitarnym, ale od XVIII w. stała się bardziej
        popularna i łatwiej dostępna. Propagowały ją czasopisma „Monitor” i
        „Patriota Polski”, zapewniając, że nowa używka nie szkodzi zdrowiu i nie
        pozbawia zdolności do pracy. W połowie stulecia Józef Epifani Minasowicz
        przyczynił się do opublikowania pierwszej monografii na temat kawy w
        języku polskim, którą napisał jezuicki misjonarz i orientalista Tadeusz
        Krusiński. Jędrzej Kitowicz w Opisie obyczajów za panowania Augusta III
        opisał rozpowszechnienie się zwyczaju picia kawy, popularnej nawet wśród
        rzemieślników i zamożnego chłopstwa
        <a class="source" href="zrodla.html#przypis_4">[4]</a>.
      </p>

      <p>
        Mimo protestów przeciwników, kawa zyskiwała sobie coraz większe grono
        zwolenników. Uwielbiał ją Ignacy Krasicki, a Adam Kazimierz Czartoryski
        napisał nawet komedię „Kawa” (1779). W 1795 roku ukazał się pierwszy w
        języku polskim podręcznik dla kawiarzy „Krótka wiadomość o kawie i jej
        właściwościach i skutkach na zdrowie ludzi spływających...” – przekład z
        jęz. francuskiego.
      </p>

      <p>
        Najchętniej kupowano sprowadzaną z Turcji de mocca. Gdy jej nie było,
        sięgano po ziarna z Lewantu, Martyniki, Indii Holenderskich.
        Spopularyzowanie się używki pozwoliło rozwinąć wytwórczość porcelany i
        fajansu w manufakturach w Białej Podlaskiej, Żółkwi czy Ćmielowie.
      </p>

      <p>
        Początkowo kawę pito na wzór wschodni, czyli bez żadnych dodatków.
        Szybko zaczęto jednak dodawać m.in. mleko, słodką śmietanę, cukier, a
        nawet sól. Pod koniec XVIII wieku mocna kawa „po polsku”, pita z
        wyborową tłustą śmietanką, wśród cudzoziemców dorównywała sławą naszemu
        chlebowi. Dla odróżnienia kawę słabą zwano „niemiecką” lub „śląską”.
        Czarną kawę pijano już tylko w czasie postów celem umartwiania się.
      </p>

      <p>
        W drugiej połowie XVIII wieku z Prus przyszła praktyka mieszania kawy z
        cykorią. W roku 1818 Ferdynard Bohm założył we Włocławku pierwszą
        wytwórnię kawy zbożowej. W użyciu, szczególnie wśród ludzi niezamożnych
        były też inne jej substytuty wytwarzane m.in. z bobu, żołędzi lub
        palonego grochu.
      </p>

      <p>
        Wielką karierę w miastach zrobiły kawy lub kafehausy, z czasem nazwane
        kawiarniami. Na początku XVIII wieku Antoni Momber założył sławną
        później kawiarnię w Gdańsku, a w roku 1724 Francuz Henri Duval otworzył
        lokal w Warszawie. Życie kawiarniane nabierało tempa. W 1822 roku w
        Warszawie działały 122, a w 1844 aż 180 kawiarni. W Krakowie w połowie
        stulecia naliczono 55 lokali, które rywalizowały z zachowującymi
        odrębność cukierniami. W XIX wieku kawiarnie przekształciły się na
        lokale o charakterze klubowym. Istniał, szczególnie w różnego rodzaju
        karczmach, obyczaj wzmacniania kawy alkoholem.
      </p>

      <p>
        Odmienny obyczaj spożycia kawy wykształcił się wśród ziemiaństwa.
        Zamożna szlachta zatrudniała wykwalifikowaną służbę (tzw. „kawiarkę”),
        której zadaniem było parzenie kawy. Za idealny napój w XIX wieku
        uznawano ten mający „czarność węgla, przejrzystość bursztynu, zapach
        mokki i gęstość miodowego płynu”
        <a class="source" href="zrodla.html#przypis_5">[5]</a>. Kawę podawano rankiem do łóżka państwa „na rozbudzenie”. Pijano ją
        także dla smaku podczas podwieczorku.
      </p>

      <p>
        Handlem kawą na ziemiach polskich zajmowali się początkowo kupcy
        obracającymi wszelkimi towarami. Firmy specjalizujące się w obrocie kawą
        pojawiły się około połowy XIX wieku w Galicji. Aż do końca XIX wieku
        sprzedawano kawę w postaci surowej. Palić należało ją samemu. Służyły
        temu skomplikowane maszynki do kawy, będące obowiązkowym wyposażeniem
        mieszczańskiego, bądź inteligenckiego domu. Ponieważ efekt nie zawsze
        był dobry, lepiej było wybrać się do kawiarni. Przełom nastąpił w roku
        1882, gdy Tadeusz Tarasiewicz, właściciel firmy „Pluton”, zaoferował
        kawę paloną we własnej palarni.
      </p>

      <p>
        W odrodzonej Polsce wśród firm handlujących kawą największe znaczenie
        miały: Pluton, Spółdzielnia Spożywców Społem, Wielkopolski Skład Kawy, a
        także Julius Meinl oraz warszawskie przedsiębiorstwa Józefa Fettera i
        Alfreda Jurzykowskiego. Z powodu kryzysu gospodarczego firmy powołały
        Zrzeszenie Importerów Kawy i Herbaty RP, a następnie Kompanię Handlu
        Zamorskiego.
      </p>

      <p>
        Podczas II wojny światowej powróciły dawne sposoby wytwarzania kawy
        domowymi sposobami. Otrzymywano ją przede wszystkim z żołędzi palonych
        na płycie kuchennej. Niedobory kawy nie zniknęły w okresie PRL-u, stając
        się ważnym problemem społecznym. Dopiero w 1964 roku udało się
        przekroczyć wysokość jej przedwojennego importu. Kawa stała się
        niezbędnym elementem życia biurowego, szczególnie po wprowadzeniu w
        latach 60. w Warszawie przepisu o rozpoczynaniu pracy o godzinie
        szóstej. W efekcie używka zaczęła stanowić jeden z najpowszechniejszych
        rodzajów łapówek. Importowane ziarna bezskutecznie próbowano zastąpić
        kawą zbożową rodzimej produkcji („Inka”). Spadkiem po PRL-u stał się
        między innymi zwyczaj podawania kawy w szklankach, a nie filiżankach.
        Obecnie, zwłaszcza wśród młodego pokolenia upowszechnił się zwyczaj
        picia kawy z ceramicznych kubków.
      </p>

      <p>
        Wraz z wprowadzeniem gospodarki wolnorynkowej zniknął problem niedoborów
        kawy, która ponownie stała się napojem ogólnodostępnym.
      </p>
    </div>
  </body>
  <script src="../components/Header/Header.js"></script>
  <script src="../components/Footer/Footer.js"></script>
  <script src="../scripts/globalPageLink.js"></script>
</html>
