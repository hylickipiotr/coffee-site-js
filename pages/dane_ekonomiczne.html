<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <title>Coffe site</title>
    <link rel="stylesheet" href="../styles/style.css">
  </head>
  <body>
    <div class="container">
      <img src='https://images.pexels.com/photos/2194062/pexels-photo-2194062.jpeg' lightbox>
      <h1>Dane Ekonomiczne</h1>
      <p>
        Kawa to jeden z podstawowych artykułów spożywczych i najważniejszych
        towarów handlowych na świecie. W skali globalnej 25 milionów drobnych
        producentów zajmuje się jej wytwarzaniem. Dla przykładu, w samej
        Brazylii (1/3 światowego rynku) 5 milionów osób jest zatrudnionych przy
        uprawie 3 miliardów krzewów kawowca. Uprawa kawowca jest znacznie
        bardziej pracochłonna niż innych roślin regionu (soja, trzcina cukrowa,
        pszenica), ponieważ wymaga stałej uwagi i nie podlega automatyzacji.
      </p>

      <p>
        Najwięksi światowi producenci kawy to Brazylia (2,44 mln ton rocznie),
        Wietnam (1,17 mln ton), Kolumbia (0,88 mln ton) i Indonezja (0,70 mln
        ton). Główną giełdą, na której odbywa się sprzedaż i kupno kawy, jest
        Nowojorska Giełda Kawy i Cukru. Największy port przeładunkowy tego
        towaru znajduje się w Hamburgu (Niemcy). W roku 2013 zebrano około 8,9
        miliona ton surowej kawy
        <a class="source" href="zrodla.html#przypis_9">[9]</a>
        .
      </p>
      <img src='https://images.pexels.com/photos/2147272/pexels-photo-2147272.jpeg' lightbox>
      <p>
        Według danych opublikowanych przez Międzynarodową Organizację Kawy ceny
        ziaren kawowca utrzymywały się na stałym wysokim poziomie (powyżej 100
        UScents/funt) przez całe lata 70. i 80. Dopiero pod koniec lat 90.
        nastąpił ich gwałtowny spadek do minimalnego poziomu 41,17 UScents/funt
        we wrześniu 2001 roku. Tak zwany kryzys kawowy trwał do 2004 roku.
        Przyczyny załamania to między innymi unieważnienie Międzynarodowego
        Porozumienia w Sprawie Kawy, które w latach 1975–1989 sztucznie
        wymuszało wysokie ceny. Dodatkowym czynnikiem było wejście na rynek
        Wietnamu po zniesieniu w roku 1994 embarga, nałożonego na ten kraj przez
        Stany Zjednoczone. Bardziej wydajne uprawy wietnamskie zaczęły wypierać
        z rynku producentów z tradycyjnych „krajów kawowych”, m.in. Brazylii,
        Nikaragui i Etiopii. Doprowadziło to do obniżenia cen i bankructwa wielu
        amerykańskich i afrykańskich plantatorów.
      </p>
      <img src='https://images.pexels.com/photos/2088238/pexels-photo-2088238.jpeg' lightbox>
      <p>
        Ceny zaczęły ponownie rosnąć w 2005 roku, we wrześniu dochodząc do 78,79
        UScents/funt. W marcu 2006 roku było to już 101,44 UScents/funt.
        Podstawowym powodem wzrostu były prawdopodobnie niezbyt urodzajne
        zbiory, o 10 do 20% niższe od rekordowych z wcześniejszych lat.
        Znaczenie mogła mieć także zwiększająca się konsumpcja kawy w Rosji i
        Chinach. Dzięki wzrostowi cen wielu plantatorów ponownie odnosi zyski z
        upraw, choć istotnym problemem pozostają wysokie ceny ropy naftowej
        zwiększające koszty transportu.
      </p>
    </div>
  </body>
  <script src="../components/Header/Header.js"></script>
  <script src="../components/Footer/Footer.js"></script>
  <script src="../scripts/globalPageLink.js"></script>
  <script src="../components/Lightbox/Lightbox.js"></script>
</html>
